<!DOCTYPE html>
<html lang="el">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">

  <title>Ανοιχτή Επιστολή: Για την πραγματική προστασία των παιδιών και τη διασφάλιση υπεύθυνης και ώριμης ψηφιακής πολιτικής</title>

  <meta property="og:locale" content="el_GR">
  <meta property="og:type" content="article">
  <meta property="og:title" content="Ανοιχτή Επιστολή: Για την πραγματική προστασία των παιδιών και τη διασφάλιση υπεύθυνης και ώριμης ψηφιακής πολιτικής">
  <meta property="og:description" content="Ανοιχτή επιστολή σχετικά με την πρόταση CSAR/ChatControl και την στάση της Κυπριακής Κυβέρνησης">
  <meta property="og:url" content="https://101.cy/actions/ChatControl_Letter.html">
  <meta property="og:site_name" content="Institute of Information Cyprus — 101.cy">

  <meta name="description" content="Ανοιχτή επιστολή σχετικά με την πρόταση CSAR/ChatControl και την στάση της Κυπριακής Κυβέρνησης">
  <meta name="theme-color" content="#000000">
  <meta name="msapplication-navbutton-color" content="#000000">
  <meta name="apple-mobile-web-app-status-bar-style" content="#000000">

  <link rel="stylesheet" href="../css/retro.css">
  <link rel="stylesheet" href="../css/101.css">
</head>

<header class="site-header">
  <a href="/" class="site-title">101.CY</a>
</header>

<h1>Ανοιχτή Επιστολή: Για την πραγματική προστασία των παιδιών και τη διασφάλιση υπεύθυνης και ώριμης ψηφιακής πολιτικής</h1>

<main>
<p><a href="https://ellak.org.cy/2025/10/10/openletter_chatcontrol_en/">Click here for English</a></p>

<p><strong>Προς:</strong><br>
Υπουργό Δικαιοσύνης και Δημοσίας Τάξεως, κ. Μάριο Χαρτσιώτη<br>
Υφυπουργό Έρευνας, Καινοτομίας και Ψηφιακής Πολιτικής, κ. Νικόδημο Δαμιανού<br>
Επίτροπο Προστασίας Δεδομένων Προσωπικού Χαρακτήρα, κα Μαρία Μανώλη Χριστοφίδου<br>
Επίτροπο για τη Ρύθμιση Ηλεκτρονικών Επικοινωνιών και Ταχυδρομείων, κ. Γιώργο Μιχαηλίδη<br>
Επίτροπο Προστασίας των Δικαιωμάτων του Παιδιού κα Έλενα Περικλέους<br>
Τους Ευρωβουλευτές της Κυπριακής Δημοκρατίας</p>

<p><strong>Κοινοποίηση:</strong><br>
Μόνιμη Αντιπροσωπεία της Κυπριακής Δημοκρατίας στην Ευρωπαϊκή Ένωση<br>
Ευρωπαϊκό Συμβούλιο Προστασίας Δεδομένων<br>
και το ευρύτερο κυπριακό και ευρωπαϊκό κοινό</p>

<h2>Σύνοψη</h2>

<p>Με την παρούσα επιστολή τοποθετούμαστε σχετικά με την στάση της Κυπριακής Κυβέρνησης όσον αφορά την <a href="https://eur-lex.europa.eu/legal-content/EN/TXT/?uri=CELEX:52022PC0209">πρόταση "Κανονισμού για τη θέσπιση κανόνων πρόληψης και καταπολέμησης της σεξουαλικής κακοποίησης παιδιών (COM(2022) 209 final, 11/05/2022)"</a> και την τρέχουσα πορεία της στο Συμβούλιο της ΕΕ.</p>

<p>Παρακάτω συνοψίζονται τα βασικά μας αιτήματα. H πλήρης και τεκμηριωμένη ανάλυση, μαζί με τις ειδικές εισηγήσεις προς τους αρμόδιους θεσμούς, ακολουθεί στο κυρίως σώμα της επιστολής.<br><br>
Καλούμε την Κυπριακή Δημοκρατία να:</p>

<p>1. Αποσύρει την υποστήριξή της προς την παρούσα μορφή της πρότασης CSAR / "ChatControl", η οποία παραμένει νομικά και τεχνικά προβληματική.</p>

<p>2. Δηλώσει ρητά ότι δεν θα υποστηρίξει κανέναν μηχανισμό που αποδυναμώνει την κρυπτογράφηση από άκρο σε άκρο (όπως client-side scanning ή backdoors).</p>

<p>3. Εκκινήσει άμεσα δημόσια, ανοικτή διαβούλευση με συμμετοχή ειδικών, θεσμών και κοινωνίας πολιτών πριν από τη διαμόρφωση οριστικής θέσης.</p>

<p>Οι πρόσφατες τροπολογίες στην Πρόταση (2024–2025) δεν θεραπεύουν τα θεμελιώδη νομικά και τεχνικά προβλήματα. Η γενικευμένη ή εξαναγκασμένη σάρωση ιδιωτικών επικοινωνιών παραμένει δυσανάλογη και ασύμβατη με τα θεμελιώδη δικαιώματα, κατά την ρητή κοινή θέση του European Data Protection Board και του European Data Protection Supervisor (<a href="https://www.edpb.europa.eu/system/files/2022-07/edpb_edps_jointopinion_202204_csam_en_0.pdf">EDPB/EDPS, Γνωμ. 04/2022</a>). Η πραγματική προστασία των παιδιών απαιτεί ενίσχυση πρόληψης, έγκαιρης παρέμβασης, εκπαίδευσης, υποστήριξης θυμάτων και διεθνούς συνεργασίας, όχι τεχνολογίες μαζικής επιτήρησης.</p>

<h2>1. Προς ώριμες αποφάσεις για την ουσιαστική προστασία των παιδιών</h2>

<p>Οι υπογεγραμμένοι οργανισμοί, ερευνητές και πολίτες της Κύπρου επιθυμούμε να συμβάλουμε εποικοδομητικά στη δημόσια συζήτηση γύρω από την προτεινόμενη πρόταση "Κανονισμος για τη θέσπιση κανόνων πρόληψης και καταπολέμησης της σεξουαλικής κακοποίησης παιδιών (COM(2022) 209 final, 11/05/2022)" (Child Sexual Abuse Regulation ή CSAR), η οποία στο δημόσιο λόγο αναφέρεται και ως «ChatControl».</p>

<p>Η προστασία των παιδιών είναι ύψιστη προτεραιότητα για κάθε δημοκρατική κοινωνία. Για να είναι όμως ουσιαστική, πρέπει να στηρίζεται σε ώριμες, τεκμηριωμένες και δημοκρατικά νομιμοποιημένες πολιτικές, που δεν θέτουν σε κίνδυνο τα θεμελιώδη δικαιώματα όλων των πολιτών. Όπως αναφέρεται στο κεφάλαιο <a href="https://www.coe.int/en/web/education/privacy-and-security">«Privacy and protection – two sides of the same coin» του <em>Digital Citizenship Education Handbook</em></a> του Συμβουλίου της Ευρώπης, «η ιδιωτικότητα, η προστασία δεδομένων και η ασφάλεια συνδέονται άρρηκτα με τα δικαιώματα, την ελευθερία και την ευθύνη και πρέπει να εισάγονται στα παιδιά από τα πρώτα τους βήματα στο διαδίκτυο». Η πραγματική προστασία των παιδιών απαιτεί παιδεία, κατανόηση, ενίσχυση των υπαρχόντων δομών και υπεύθυνες πολιτικές, όχι τεχνολογικά μέτρα μαζικής παρακολούθησης που διαβρώνουν τα δικαιώματα και την εμπιστοσύνη των πολιτών.</p>

<h2>2. Κίνδυνοι μιας βεβιασμένης και τεχνικά ατελούς απόφασης</h2>

<p>Από το 2022, η πρόταση CSAR έχει <a href="https://www.europarl.europa.eu/RegData/etudes/BRIE/2022/738224/EPRS_BRI%282022%29738224_EN.pdf">υποστεί σειρά τροποποιήσεων</a> χωρίς ωστόσο να επιλυθούν οι θεμελιώδεις ανησυχίες που έχουν εκφράσει οι ειδικοί και οι φορείς προστασίας δεδομένων. Όπως εξηγούν <a href="https://csa-scientist-open-letter.org/Sep2025">πάνω από 780 ειδικοί</a>, συμπεριλαμβάνομένου του Kaθηγητή Ηλία Αθανασόπουλου στον τομέα Security Research του Τμήματος Πληροφορικής, Πανεπιστημίου Κύπρου, η τρέχουσα μορφή της CSAR αποτελεί ένα ανώριμο και τεχνικά ατελές νομοθέτημα, το οποίο δεν λαμβάνει υπόψη του τις πραγματικές τεχνικές επιπτώσεις ούτε τα ζητήματα διακυβέρνησης και δημοκρατικής λογοδοσίας που συνεπάγεται. Η πρόταση προβλέπει ότι οι πάροχοι διαδικτυακών υπηρεσιών θα υποχρεώνονται να διαβάζουν και να φιλτράρουν μαζικά ιδιωτικά μηνύματα, φωτογραφίες και βίντεο των χρηστών, ακόμη και σε εφαρμογές με κρυπτογράφηση από άκρο σε άκρο. Αυτή η προσέγγιση, γνωστή ως client-side scanning, έχει απορριφθεί από πλήθος ειδικών και θεσμών ως τεχνικά και νομικά προβληματική (<a href="https://csa-scientist-open-letter.org/Sep2025">Scientists' Open Letter on Client-Side Scanning, 8 Οκτ. 2025</a>). Οι τεχνικοί μηχανισμοί <em>client-side scanning</em> δεν μπορούν να εφαρμοστούν χωρίς να υπονομεύσουν την κρυπτογράφηση, ενώ οι προβλέψεις για διαφάνεια, ανεξάρτητη εποπτεία και δικαστικό έλεγχο εξακολουθούν να θεωρούνται ανεπαρκείς.</p>

<p>Το Ευρωπαϊκό Συμβούλιο Προστασίας Δεδομένων (EDPB) και ο Ευρωπαίος Επόπτης Προστασίας Δεδομένων (EDPS) στην κοινή τους Γνωμοδότηση 04/2022 αναφέρουν ρητά ότι η γενικευμένη και αδιάκριτη σάρωση επικοινωνιών «δεν μπορεί να θεωρηθεί αναλογική» και συνιστά μορφή μαζικής παρακολούθησης (<a href="https://www.edpb.europa.eu/system/files/2022-07/edpb_edps_jointopinion_202204_csam_en_0.pdf">European Data Protection Board, EDPB-EDPS Joint Opinion 04/2022</a>). <strong><u>Αρκετά κράτη-μέλη, όπως η Γερμανία, η Αυστρία και η Ολλανδία, έχουν ήδη δηλώσει ότι δεν θα εγκρίνουν την πρόταση στην παρούσα μορφή της, επικαλούμενα λόγους συνταγματικότητας και προστασίας θεμελιωδών δικαιωμάτων.</u></strong></p>

<p>Επιπλέον, σειρά μελετών έχει δείξει ότι η επιβολή τεχνολογικών μηχανισμών παρακολούθησης χωρίς πλήρη κατανόηση των κοινωνικών και τεχνικών τους συνεπειών οδηγεί σε θεσμική αστάθεια, νομικά κενά και απώλεια εμπιστοσύνης των πολιτών (π.χ. Abelson et al. 2015, Veen & Boeke 2020. Bieber et al. 2019, Khoury & Hallé 2022). Ιστορικά, η μαζική παρακολούθηση τηλεπικοινωνιών, με το πρόσχημα της ενίσχυσης της ασφάλειας, έχει αποδειχθεί αντιπαραγωγική. Αντί να ενδυναμώνει την εμπιστοσύνη των πολιτών προς τις αρχές, υπονομεύει τη δημοκρατική νομιμοποίηση των ίδιων των θεσμών, καλλιεργεί καχυποψία και εντείνει τη δυσπιστία απέναντι σε κέντρα εξουσίας που υιοθετούν τέτοιες πρακτικές. Οι αποκαλύψεις του Edward Snowden το 2013 για τη μαζική παρακολούθηση της NSA, καθώς και πλήθος μεταγενέστερων ερευνών και δημοσιοποιήσεων (π.χ. WikiLeaks), κατέδειξαν με σαφήνεια ότι τέτοιες πολιτικές δεν ενισχύουν ουσιαστικά την ασφάλεια. Αντιθέτως, απειλούν θεμελιώδεις δημοκρατικές αρχές και το δικαίωμα στην ιδιωτικότητα. Η Κυπριακή Δημοκρατία, και κατ' επέκταση η Ευρωπαϊκή Ένωση, δεν πρέπει να υιοθετήσουν πρακτικές που παραβιάζουν το απόρρητο των επικοινωνιών των πολιτών, θυμίζοντας μηχανισμούς επιτήρησης ολοκληρωτικών καθεστώτων του παρελθόντος. Αντιθέτως, οφείλουν να προστατεύσουν με συνέπεια τα δικαιώματα, την ελευθερία και την εμπιστοσύνη που θεμελιώνουν τη δημοκρατική κοινωνία.</p>

<h2>3. Η θέση της Κύπρου και η σημασία της ορθής διαδικασίας</h2>

<p>Η πρόταση εξετάζεται αυτή τη στιγμή στο Συμβούλιο της Ευρωπαϊκής Ένωσης, όπου κάθε κράτος-μέλος, συμπεριλαμβανομένης της Κύπρου, διαμορφώνει τη δική του θέση. Για μια συνοπτική ανάλυση της πορείας της πρότασης και των διαφωνιών που έχουν προκύψει σε ευρωπαϊκό επίπεδο, βλ. <a href="https://edri.org/our-work/chat-control-what-is-actually-going-on/">European Digital Rights (EDRi, 2025). <em>Chat Control: What is actually going on?</em></a></p>

<p>Σε αντίθεση με κράτη όπως η Γερμανία, η Αυστρία και η Ολλανδία, που έχουν επισημάνει τις τεχνικές και θεσμικές ανεπάρκειες του νομοθετήματος και προωθούν συστηματικές δημόσιες διαβουλεύσεις, η Κύπρος φαίνεται να ακολουθεί μια στάση χωρίς επαρκή δημόσιο διάλογο. Το πρόβλημα δεν είναι η έλλειψη ικανότητας διαμόρφωσης τεκμηριωμένης θέσης, αλλά η αποσύνδεση μεταξύ των πολιτικών αποφασιζόντων και της κοινότητας των ειδικών (μηχανικών, νομικών, ερευνητών κ.α.) και οργανισμών που διαθέτουν τη γνώση να συνεισφέρουν επιστημονικά. Αυτή η αποσύνδεση αντανακλά ένα έλλειμμα δημοκρατικής επικοινωνίας και δημόσιας σφαίρας γύρω από την ψηφιακή πολιτική στην Κύπρο.</p>

<p>Παρότι σε δημόσιες δηλώσεις, όπως αυτή του Υφυπουργού Έρευνας, Καινοτομίας και Ψηφιακής Πολιτικής (Damianou, 2025), υπογραμμίζεται η σημασία της προστασίας των ανηλίκων στο διαδίκτυο, δεν προκύπτει ότι η θέση της Κυπριακής Δημοκρατίας σχετικά με την Πρόταση CSAR έχει διαμορφωθεί κατόπιν διαβούλευσης ή τεκμηριωμένης ανάλυσης των συνεπειών της. Η απουσία διαφανούς συζήτησης καθιστά επιτακτική την ανάγκη για σαφή τοποθέτηση της Κυβέρνησης στη βάση επιστημονικής και θεσμικής τεκμηρίωσης. Σημαντική εξαίρεση αποτέλεσε η ενημερωτική συνάντηση που διοργάνωσε η κοινότητα ΕΛ/ΛΑΚ Κύπρου (<a href="https://ellak.org.cy/2025/08/29/chatcontrolbriefing">Briefing Session on ChatControl (CSAR) – 11 Σεπτεμβρίου 2025</a>), η οποία παρουσίασε τεχνικά και νομικά επιχειρήματα υπέρ μιας ισορροπημένης προσέγγισης.</p>

<p>Οι υπογράφοντες/ουσες είμαστε στη διάθεσή σας για οποιαδήποτε διευκρίνιση, για παροχή πρόσθετων στοιχείων, καθώς και για να σας φέρουμε σε άμεση επαφή με κορυφαίους/ες Κύπριους/ες και διεθνείς ειδικούς/ές του πεδίου.</p>

<h2>4. Εποικοδομητικό κάλεσμα για διάλογο και υπεύθυνη στάση</h2>

<p>Με πνεύμα συνεργασίας και σεβασμού προς τους θεσμούς, απευθύνουμε έκκληση για έναν ώριμο, διαφανή και ουσιαστικό διάλογο γύρω από την Πρόταση CSAR. <strong><u>Θεωρούμε ότι η Κύπρος δεν θα πρέπει, σε αυτό το στάδιο, να στηρίξει την πρόταση στο Συμβούλιο της Ευρωπαϊκής Ένωσης, καθώς αυτή η στάση θα ήταν πρόωρη και δεν θα αντανακλούσε το επίπεδο γνώσης και προβληματισμού των Κυπρίων επιστημόνων και ερευνητών στον τομέα της τεχνολογικής πολιτικής.</u></strong></p>

<p>Η πιο υπεύθυνη στάση, ένδειξη πολιτικής ωριμότητας και σεβασμού προς τις δημοκρατικές διαδικασίες, είναι η αποχή από μια θετική ψήφο, έως ότου διασφαλιστεί ότι η θέση της Κύπρου έχει διαμορφωθεί μέσα από ουσιαστική διαβούλευση με τα επιστημονικά και τεχνολογικά της σώματα, καθώς και με τους ανεξάρτητους θεσμούς προστασίας δικαιωμάτων.<br><br>
Kαλούμε την Κυπριακή Κυβέρνηση να:</p>

<ul>
<li>Αναγνωρίσει το έλλειμμα δημόσιου διαλόγου και τη σημασία σύνδεσης πολιτικής και επιστημονικής γνώσης πριν τη διαμόρφωση θέσης.</li>

<li>Αναγνωρίσει τις σοβαρότατες συνέπειες και ενδεχόμενα ρίσκα στην ασφάλεια των τηλεπικοινωνιών απο την εφαρμογή των πρακτικών που περιλαμβάνονται στο προτεινόμενο CSAR, που συνιστούν κατάφωρη παραβίαση της ιδιωτικότητας των ηλεκτρονικών συνομιλιών.</li>

<li>Επαναβεβαιώσει ότι η προστασία των παιδιών δεν μπορεί να επιτευχθεί εις βάρος των θεμελιωδών δικαιωμάτων όλων, συμπεριλαμβανομένων των ίδιων των παιδιών.</li>

<li>Αξιοποιήσει την τεχνογνωσία της Επιτρόπου Προστασίας Δεδομένων και ανεξάρτητων εμπειρογνωμόνων.</li>

<li>Στηριχθεί στη γνωμοδότηση EDPB/EDPS (04/2022) και σε ανεξάρτητη επιστημονική τεκμηρίωση, προκειμένου να διαμορφώσει θέση που να συνάδει με τις ευρωπαϊκές αρχές προστασίας δεδομένων και δημοκρατικής λογοδοσίας.</li>

<li>Καλούμε, επίσης, την νεοδιορισθείσα Επίτροπο Προστασίας των Δικαιωμάτων του Παιδιού να συμμετάσχει ενεργά στη δημόσια συζήτηση, με γνώμονα το υπέρτατο συμφέρον του παιδιού και τη συμβατότητα με τα θεμελιώδη δικαιώματα.</li>

<li>Ζητούμε από την Κυπριακή Κυβέρνηση να δηλώσει ρητά ότι η υπονόμευση της ασφάλειας των ηλεκτρονικών επικοινωνιών (μέσω οπισθίων θυρών / backdoors ή ισοδυνάμων τεχνικών) δεν συνάδει με τις αρχές μιας δημοκρατίας και δεν θα υποστηριχθεί.</li>
</ul>

<p><strong>Ειδικές εισηγήσεις προς τους αρμόδιους θεσμούς</strong></p>

<p>Η συζήτηση για την πρόταση CSAR απαιτεί ξεκάθαρες δημόσιες τοποθετήσεις και συντονισμένες ενέργειες. Για τον λόγο αυτό <strong>προτείνουμε</strong>:</p>

<p><strong>Στο Υπουργείο Δικαιοσύνης και Δημοσίας Τάξεως</strong>, να δημοσιοποιήσει τη θέση της Κύπρου στις διαπραγματεύσεις του Συμβουλίου και να διασφαλίσει ότι κάθε μελλοντική στάση θα βασίζεται σε διαβούλευση με επιστημονικούς και τεχνικούς φορείς.</p>

<p><strong>Στο Υφυπουργείο Έρευνας, Καινοτομίας και Ψηφιακής Πολιτικής,</strong> να οργανώσει ανοικτή δημόσια διαβούλευση με τη συμμετοχή ειδικών, πανεπιστημιακών, επαγγελματιών του τεχνολογικού τομέα και πολιτών.</p>

<p><strong>Στην Επίτροπο Προστασίας Δεδομένων Προσωπικού Χαρακτήρα,</strong> να επιβεβαιώσει δημόσια και να επεξηγήσει τη θέση του EDPB/EDPS (04/2022) στο κυπριακό πλαίσιο, προσφέροντας τεκμηριωμένη καθοδήγηση στα αρμόδια υπουργεία και στους βουλευτές.</p>

<p><strong>Στην Επίτροπο Προστασίας των Δικαιωμάτων του Παιδιού,</strong> να συμμετάσχει ενεργά στη δημόσια συζήτηση, αναδεικνύοντας ότι η προστασία των παιδιών από τη σεξουαλική κακοποίηση απαιτεί την ενίσχυση και τον εξορθολογισμό των υφιστάμενων προληπτικών, παιδαγωγικών και κοινωνικών μηχανισμών, και όχι τη βεβιασμένη υιοθέτηση τεχνολογικών λύσεων που δεν έχουν πλήρως αξιολογηθεί ως προς τις κοινωνικές, τεχνολογικές, θεσμικές και ηθικές τους συνέπειες.<br>
Ευελπιστούμε σε δημόσια τοποθέτηση υπέρ της ιεράρχησης πολιτικών πρόληψης, έγκαιρης παρέμβασης, εκπαίδευσης, ψυχοκοινωνικής στήριξης και αποτελεσματικών μηχανισμών αναφοράς, πριν από οποιοδήποτε τεχνικό μέτρο που θα μπορούσε να αποδυναμώσει την κρυπτογράφηση και την ασφάλεια των επικοινωνιών.</p>

<h3>Για την επερχόμενη Κυπριακή Προεδρία του Συμβουλίου της Ε.Ε.</h3>

<p>Δεδομένου του ρόλου που θα αναλάβει η Κύπρος στην ευρωπαϊκή ατζέντα, θεωρούμε κρίσιμη τη δέσμευση ότι η πρόταση CSAR δεν θα επανέλθει στο τραπέζι των διαπραγματεύσεων κατά τη διάρκεια της Κυπριακής Προεδρίας, εφόσον δεν έχει εξασφαλισθεί η συμβατότητα της με τα θεμελιώδη δικαιώματα και την ασφάλεια των επικοινωνιών.</p>

<p>Η προεδρία της Κύπρου οφείλει να αποτελέσει χώρο υπεύθυνου διαλόγου, ενίσχυσης της διαφάνειας και ενδυνάμωσης της ευρωπαϊκής συνεργασίας για την προστασία παιδιών <strong>και</strong> δημοκρατίας, όχι πλαίσιο για την επιβολή τεχνικών λύσεων που διακυβεύουν την εμπιστοσύνη των πολιτών.</p>

<p>Τονίζουμε τη σημασία της ενεργού συμμετοχής της τεχνικής κοινότητας, των ερευνητών και των πανεπιστημίων στον δημόσιο διάλογο. Η συνεργασία μεταξύ πολιτείας, επιστήμης και κοινωνίας των πολιτών αποτελεί αναγκαία συνθήκη για τη διαμόρφωση πολιτικής που υπηρετεί το δημόσιο συμφέρον και τις αξίες μιας δημοκρατικής Ευρώπης.</p>

<p><strong>Υπογραφές</strong><br>
<a href="https://cryptpad.disroot.org/form/#/2/form/view/wE1ojtTAZBonSoUkIfrOFxBxu5KSSqKia-GuDS9u-u4/">Η επιστολή παραμένει ανοικτή για συνυπογραφή.</a></p>

<p>Χρυσταλλένη Λοϊζίδου, Περιφερειακή Εκπρόσωπος, Next Generation Internet Zero, Brno University of Technology<br>
Μάριος Ισαακίδης, <a href="http://101.cy">101.CY</a>, Τεχνολογικό Πανεπιστήμιο Κύπρου<br>
Γρηγόρης Ανδρέου, <a href="http://greg.cy">greg.cy</a><br>
Κυριάκος Προκόπη, Ερευνητής & Σύμβουλος Κυβερνοασφάλειας, Roswell<br>
Nils Grotnes, Senior System Adminstrator<br>
Bethune, Jörn<br>
Μάριος Βασιλείου, CTO<br>
Panis Pieri, Ιδρυτής του Panis.News<br>
Μάριος Κωνσταντινίδης<br>
Costas Costa, Cyprus University of Technology<br>
Ζωή Χριστοφή<br>
Θεόδοτος Ανδρέου, ακτιβιστής ψηφιακών δικαιωμάτων, διαχειριστής συστημάτων</p>

<p>Επικοινωνία για επιπλέον υπογραφές και πληροφορίες: <a href="https://ellak.org.cy">https://ellak.org.cy</a></p>

<h2>References</h2>

<p>Bastian, P. (1996). Constitutional considerations of the escrowed encryption standard. <em>Communication Law and Policy, 1</em>(1), 43–63. <a href="https://doi.org/10.1080/10811689609368596">https://doi.org/10.1080/10811689609368596</a></p>

<p>CSA Scientist Open Letter on Client-Side Scanning. (2025, September 9). Retrieved from <a href="https://csa-scientist-open-letter.org/Sep2025">https://csa-scientist-open-letter.org/Sep2025</a> (PDF) csa-scientist-open-letter.org</p>

<p>CSAR / Chat Control FAQ – Client-side Scanning. (n.d.). Retrieved from <a href="https://csa-scientist-open-letter.org/FAQ">https://csa-scientist-open-letter.org/FAQ</a> (PDF) csa-scientist-open-letter.org</p>

<p>Damianou, N. [@NicDamianou]. (2025, October 4). <em>Today at the @CypForum 2025, I joined a fireside discussion with @flavioarzarello @Meta, on the future of #digital policy, #AI and the role of #technology in democratic societies…</em> [Post]. X (formerly Twitter). <a href="https://x.com/NicDamianou/status/1973700761113493546">https://x.com/NicDamianou/status/1973700761113493546</a></p>

<p>EDPB & EDPS. (2022, July). <em>Joint Opinion 04/2022 on the proposal for a Regulation on preventing and combating child sexual abuse</em> (CSAM). Retrieved from <a href="https://www.edpb.europa.eu/system/files/2022-07/edpb_edps_jointopinion_202204_csam_en_0.pdf">https://www.edpb.europa.eu/system/files/2022-07/edpb_edps_jointopinion_202204_csam_en_0.pdf</a></p>

<p>EDRi. (2025, September). Chat Control: What is actually going on? Retrieved from <a href="https://edri.org/our-work/chat-control-what-is-actually-going-on/">https://edri.org/our-work/chat-control-what-is-actually-going-on/</a></p>

<p>European Commission. (2022, May 11). Proposal for a Regulation of the European Parliament and of the Council laying down rules to prevent and combat child sexual abuse (COM(2022) 209 final). Brussels. <a href="https://eur-lex.europa.eu/legal-content/EN/TXT/?uri=CELEX:52022PC0209">https://eur-lex.europa.eu/legal-content/EN/TXT/?uri=CELEX:52022PC0209</a></p>

<p>European Commission / European Parliament (2022). <em>Briefing: CSA Regulation / Chat Control</em>. Retrieved from <a href="https://www.europarl.europa.eu/RegData/etudes/BRIE/2022/738224/EPRS_BRI%282022%29738224_EN.pdf">https://www.europarl.europa.eu/RegData/etudes/BRIE/2022/738224/EPRS_BRI%282022%29738224_EN.pdf</a></p>

<p>European Parliamentary Research Service, & Negreiro, M. (2024). <em>Briefing: EU Legislation in Progress—Combating child sexual abuse online.</em> <a href="https://www.europarl.europa.eu/RegData/etudes/BRIE/2022/738224/EPRS_BRI%282022%29738224_EN.pdf">https://www.europarl.europa.eu/RegData/etudes/BRIE/2022/738224/EPRS_BRI%282022%29738224_EN.pdf</a></p>

<p>Examining data privacy through the lens of government regulations. (2023, June). In <em>Advances in Information Security, Privacy, and Ethics</em> (pp. 80–94). <a href="https://doi.org/10.4018/978-1-6684-9018-1.ch003">https://doi.org/10.4018/978-1-6684-9018-1.ch003</a></p>

<p>Hewitt, C. (2019, July). Secure (against cyberattackers) backdoors for universal intelligent systems. <em>SSRN</em>. <a href="https://doi.org/10.2139/ssrn.3425957">https://doi.org/10.2139/ssrn.3425957</a></p>

<p>Khoury, R., & Hallé, S. (2022, December). Are backdoor mandates ethical? — A position paper. <em>IEEE Technology and Society Magazine, 41</em>, 63–70. <a href="https://doi.org/10.1109/MTS.2022.3217699">https://doi.org/10.1109/MTS.2022.3217699</a></p>

<p>Ludvigsen, K. R., Nagaraja, S., & Daly, A. (2022). YASM (Yet Another Surveillance Mechanism). arXiv. <a href="https://doi.org/10.48550/arXiv.2205.14601">https://doi.org/10.48550/arXiv.2205.14601</a></p>

<p>Malviya, V., & Aslekar, A. (2022, January). Cyber laws and modern surveillance: Public protection or privacy violation. <em>Nucleation and Atmospheric Aerosols.</em> <a href="https://doi.org/10.1063/5.0110609">https://doi.org/10.1063/5.0110609</a></p>

<p>Sales, M. J. (2023, March). Cyber security, artificial intelligence, data protection & big data and security. <em>Open Science Framework (OSF).</em> <a href="https://doi.org/10.31219/osf.io/s9qkg">https://doi.org/10.31219/osf.io/s9qkg</a></p>
</main>

</body>
</html>

