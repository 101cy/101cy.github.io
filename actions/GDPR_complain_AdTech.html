<!DOCTYPE html>
<html lang="en">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">

  <title>Η 101.cy καταγγέλει τις διαφημιστικές εταιρείες Google και IAB Europe για την παρακολούθηση των χρηστών του διαδικτύου</title>

  <meta property="og:locale" content="en_EN">
  <meta property="og:type" content="website">
  <meta property="og:title" content="Institute of Information Cyprus — 101.cy">
  <meta property="og:description" content="A Cyprus-based initiative of research and practice on emergent
phenomena in digital culture and rights, information freedom and
control, and in network geopolitics with a focus on EMEA perspectives.">
  <meta property="og:url" content="https://101.cy/">
  <meta property="og:site_name" content="Institute of Information Cyprus — 101.cy">

  <meta name="description" content="A Cyprus-based initiative of research and practice on emergent
phenomena in digital culture and rights, information freedom and
control, and in network geopolitics with a focus on EMEA perspectives.">
  <meta name="theme-color" content="#000000">
  <meta name="msapplication-navbutton-color" content="#000000">
  <meta name="apple-mobile-web-app-status-bar-style" content="#000000">

  <link rel="stylesheet" href="../css/retro.css">
  <link rel="stylesheet" href="../css/101.css">
</head>

<h1>Η 101.cy καταγγέλει τις διαφημιστικές εταιρείες Google και IAB Europe για την παρακολούθηση των χρηστών του διαδικτύου</h1>

<p>
Στις 10 Δεκεμβρίου η ένωση πολιτών 101.cy από την Κύπρο, μαζί με τις οργανώσεις Homo Digitalis στην Ελλάδα, Asociatia pentru Tehnologie si Internet (ApTi) από τη Ρουμανία, D3 - Defesa dos Direitos Digitais από την Πορτογαλία, GONG από την Κροατία, και Global Human Dignity Foundation από τη Μάλτα, κατέθεσαν καταγγελίες ενώπιον των αρμόδιων εποπτικών αρχών των χωρών τους κατά των επιβλαβών πρακτικών της Google και της IAB Europe στα πλαίσια της διαδικτυακής συμπεριφορικής διαφήμισης.
</p>

<p>
Πιο συγκεκριμένα, στον κλάδο της συμπεριφορικής διαφήμισης λαμβάνουν χώρα αυτοματοποιημένες δημοπρασίες σε πραγματικό χρόνο (real time bidding – RTB) κατά την διάρκεια των οποίων εταιρείες τεχνολογίας που εκπροσωπούν διαφημιστές ανταγωνίζονται για την εμφάνιση των διαφημίσεών τους στον διαφημιστικό χώρο μιας ιστοσελίδας ή μιας εφαρμογής. Αυτές οι δημοπρασίες λειτουργούν επί του παρόντος μέσω της αναμετάδοσης των προσωπικών δεδομένων του κάθε χρήστη που επισκέπτεται έναν ιστότοπο / μία εφαρμογή.
</p>

<p>
Με απλά λόγια, τα συστήματα RTB της IAB Europe και της Google αναμεταδίδουν τις ιδιωτικές δραστηριότητες για οτιδήποτε κάνουμε και παρακολουθούμε στο διαδίκτυο, καθώς και το πού βρισκόμαστε στον πραγματικό κόσμο,  σε ένα μεγάλο αριθμό εταιρειών, εκατοντάδες δισεκατομμύρια φορές κάθε μέρα. Πιο συγκεκριμένα, το σύστημα RTB της Google είναι ενεργό σε 13,5 εκατομμύρια ιστότοπους,  ενώ το σύστημα RTB της IAB είναι ενεργό σε αμέτρητους άλλους. Πρέπει να σημειωθεί, ότι δεν υπάρχει τρόπος περιορισμού της περεταίρω επεξεργασίας των δεδομένα αυτών κατόπιν της αναμετάδοσής τους. Άρα, τα συστήματα RTB της IAB Europe και της Google συνεπάγονται μια τεράστια και συνεχή παραβίαση του νομικού πλαισίου προστασίας προσωπικών δεδομένων.
Αυτές οι καταγγελίες έρχονται να προστεθούν σε άλλες 151 που έχουν κατατεθεί σε διάφορες Ευρωπαϊκές χώρες το 2018 και το 2019, και με βάση τις οποίες έχουν ήδη πλέον ξεκινήσει έρευνες από τις αρμόδιες εποπτικές αρχές. Αυτή η δράση έχει οργανωθεί από μια συμμαχία οργανώσεων, και συγκεκριμένα των Civil Liberties Union for Europe (Liberties), Open Rights Group (ORG) και Panoptykon Foundation.
</p>


Μερικά σημαντικά πρώτα σχόλια από τα μέλη των οργανώσεων που συμμετείχαν στη δράση έχουν ως εξής:

<blockquote>
Ο Μάριος Ισαακίδης, εκπροσωπόντας την ομάδα πολιτών 101.cy επισημαίνει «Οι πρακτικές μεγάλων κολοσσών στον τομέα της συμπεριφορικής διαφήμισης βασίζονται στην παρακολούθηση των κινήσεων μας στο διαδίκτυο και στη μεταπώληση τους σε τρίτες εταιρείες χωρίς τη συγκατάθεση μας. Σήμερα γνωστοποιούμε στην αρμόδια Επίτροπο Προστασίας Δεδομένων Προσωπικού Χαρακτήρα στην Κύπρο το μέγεθος του προβλήματος, και καλούμε τον κλάδο της διαδικτυακής διαφήμισης να εξερευνήσει τεχνολογίες που προστατεύουν την ιδιωτικότητα των χρηστών.»
</blockquote>

<blockquote>
Η Ελπίδα Βαμβακά συνιδρύτρια και Πρόεδρος της Homo Digitalis αναφέρει «Τα συστήματα RTB της Google και τη  IAB Europe έχουν ως αποτέλεσμα την εκτεταμένη και συστηματική παραβίαση των δικαιωμάτων των υποκειμένων των δεδομένων. Αιτούμαστε από την ΑΠΔΠΧ να λάβει μέτρα και να συνεργαστεί με τις άλλες εποπτικές αρχές σε ευρωπαϊκό επίπεδο για βοηθήσει τον τερματισμό αυτών των καταχρήσεων.»
</blockquote>

<blockquote>
Ο Λευτέρης Χελιουδάκης, συνιδρυτής και Γραμματέας της Homo Digitalis συμπληρώνει «Η βιομηχανία RTB βασίζεται σε μία αδηφάγα συλλογή διαφόρων κατηγοριών προσωπικών δεδομένων, η οποία θέτει κάτω από το μικροσκόπιο κάθε πτυχή της διαδικτυακής μας συμπεριφοράς. Συγκεκριμένα, έχει δημιουργηθεί ένα οικοσύστημα στο οποίο προσωπικά δεδομένα αναμεταδίδονται σε έναν τεράστιο αριθμό εταιρειών χωρίς τα υποκείμενα των δεδομένων να έχουν την οποιαδήποτε γνώση και έλεγχο επί των περαιτέρω πράξεων επεξεργασίας».
</blockquote>

<blockquote>
Τέλος, η Δρ. Orsolya Reich, της Civil Liberties Union for Europe (Liberties), υπογραμμίζει ότι: “Real-time bidding, which is the bedrock of the online advertising industry, is an abuse of people’s right to privacy. The GDPR has been in place since 2018 and it is there precisely to give people a greater say about what happens to their data online. Today, more civil society groups are saying enough with this invasive advertising model and are asking data protection authorities to stand up against the harmful and unlawful practices they use.”
</blockquote>

Ένα κείμενο ερωτοαπαντήσεων στα αγγλικά για το ευρύ κοινό βρίσκεται διαθέσιμο <a href="../files/GDPR_AdTech_QA.pdf">εδώ</a>.
